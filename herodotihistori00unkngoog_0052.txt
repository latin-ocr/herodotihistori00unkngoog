XLIV Praefatio.

quidem altero post Christum saeculo legit incolumem)
Γ 89. E 52: aut testium fide aperiuntur simulque inte-
grantur, ut B 158. Ι 93, vel certe credibiles fiunt, ut
A 96. Β 65. Δ 162. transpositorum autem versuum
videor mihi praeter Δ 106, quod vidit wesseling, duo
alia deprehendisse exempla E 52. Θ 137. nam quod
putabam olim A 196 traiectione unius versus interitu-
que alterius turbatum , nunc perspexi interpretamenti
expulsione facilius expediri.

E reliquis autem mendorum generibus nullum est
aut latius diffusum aut difficilius ad persanandum quam
quo ionica sermonis forma a nativa specie ac norma

 

degeneravit. sed is locus cum gravissimam huius quod ,

suscepimus negotii contineat partem , separatim et ali-
quanto explicatius tractandus est.

Dialecti enim, quam nominare consuevimus Hero-
doteam‚ etsi post Dindorfii maximeque Bredovii com-
mentationes laboris fructusque plenissimas nec opus
nec operae fere videtur totam materiam denuo expro-
mere et percensere omnemque rationem enucleate
disceptare ‚ breviter tamen ac summatim exponendum
esse intellego et defendendum, quae in constituenda
emendandaque vel communiter cum illis vel separatim
nunc secutus sim. quae disputatio cum explicanda
Archetypi indole coniunctissima est. nam cum ante
hos fere quindecim annos primum agitare coepissem
edendi Herodoti consilium, nolui eorum imitari inertem
patientiam, qui tralaticiam istam inde ab Aldo varie-
tatem sermonis non auderent ulla in parte attemptare

 

