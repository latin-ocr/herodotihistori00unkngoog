Praefatio. Ιχ

abreptus aliquamdiu in Germania apud Batonem
Guestphalum de Schellersheim. a quo devenit ad Creu-
zetum una cum codice item Florentino scholia Hesio-
dea continenti: de quo praeter Gaisfordium ipse non-
nulla Creuzer memorat in sylloge epistularum ad
Hermannum datarum p. 147. 170. 195: ab illo ad
Schweighaeuserum , cuius haec de ea re verba sunt.
‘ Accesserunt primum e membranaceo vetusto Codice
Italico , integrum Scriptoris nostri opus exhibente,
neque umquam antea excusso, excerptae Lectiones, a
Creuzero, penes quem tunc is codex erat , ultro mihi
oblatae3 moxque, venia ab illustri membranarum pos-
sessore , Libero Barone de Schellersheim , Eisbergae
aliorumque in Westphalia locorum domino, per eius-
dem Creuzeri apud illum gratiam et in me benevolen-
tiam impetrata, ipsae illae praestantissimae Membranae
ad me transmissae, earumque usura in tantum temporis
spatium, quantum mihi ipsi commodum visum fuisset,
supra quam dici potest liberaliter concessa’ (Tom. I, 1
p. VI). ‘ Quem codicem nota F. distinxi, membranaceus
ille est, olim Florentinus, cuius usuram ad hunc usque
diem (h. e. ad annum 1816) ⁶mihi concessam Creuzero
debeo, et illustris Schellershemii beneficio' (Tom. I, 2
p. XXXV sq.). e Germania atque e Schellersheimii pos-
sessione haud legitima, ut opinor, qua via cuiusve opera
et intercessione codex Florentiam remearit, non magis
comperi quam illinc quo pacto auferri potuerit: nec qui
bibliothecae Laurentianae, in quam ille post diuturnum
exilium relatus est , illo ipso tempore praefuit cata-
logumque graecorum codicum adventiciorum accurate
perscriptum reliquit, Franciscus de Furia, rem suspi-
tionis plenam illustravit. ipse eum per duos libros pri-

