Praefatio. xxxvn

normam praeter codices vel certe praeter codicum con-
stantem memoriam revocare sibi videbatur, quippe quae
crederentur ab eis, qui multo post illum de ea norma
acrius inquirere coepere, non sine auctoritate librorum
vetustorum edita. ultra Aldinam pertexere historiam,
quae nunc dici solet, criticam non videtur post VVesse-
lingii Schweighaeuseri Baehrii commentationes operae
pretium esse. nec enim praeter Henricum Stephanum,
qui bis edidit, primum a. MDLXX, iterum a.
MDLXXXXII , codicumque ope Parisinorum aliquot
locos vel emendavit vel emendandos monuit, paucis-
simos ipse correxit, unum etiam (A 47) haud dubie e
titulo Delphico a Cyriaco olim descripto non correxit
sed pervertit: praeter Stephanum igitur nemo ante
Galeum Gronoviumque exemplar Aldinum ad codicum
auctoritatem retractare instituit.

Codices quem ad modum a suo quisque genere
demutati sint postquam exposuimus ‚ sequitur ut de
ipsorum generum indole et vicibus similis instituatur
disputati0‚ hoc est ut quaeratur, codices illi duo, e qui-
bus ABG (nam d sine fraude iam neglegatur) et PR
fluxisse consentaneum est, quos X et Ψ signamus, qua-
tenus ab communis parentis sive Archetypi (Ω) simili-
tudine discesserint. quae disputatio ut est ad munus
recensendi rite et recte administrandum gravissima, ita
nec expedita nec a multiplici dubitatione immunis.
illud enim res ipsa ostendit, non posse recensionem
iustam intra alterius utrius generis fidem consistere,

