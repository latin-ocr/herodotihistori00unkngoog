Editionibus aliquot Herodoti inde a Iungermaniana, hoc
est ab anno MDCVIII, tamquam subsidium emendationis
explicationisque subiunctum est lexicon vocabulorum Hero-
doteorum, quod ne nos quidem neglegere debebamus aut
ab edendi consilio secludere, non propter insignem aliquam
utilitatem dignitatemve, quam quidem ipsum per se per-
exiguam habet, verum quia hic eius quasi proprius esse
locus videbatur, neve desiderarent homines graecarum litte-
rarum cupidi quod in adparatu horum studiorum requirere
consuevissent. cumque de origine eius et auctoritate parum
adhuc certi exploratum esse ac quaedam etiam perversa credi
intellegerem ‚ haud gravatus sum tantum in eo pertractando

Ἴ operae collocare, quantum rei 11011 gravitas sed difficultas

quaedam et obscuritas posceret, sperans simul fore ut ali-
quid inde fructus, si minus ad ipsum Herodotum , ad illu-
strandam tamen grammaticae graecae historiam nasceretur.

Exstat autem huius libelli duplex forma, altera quam
littera Δ signabo, per singulos Historiarum libros ad per—
petuitatem orationis adcommodata, altera ad litterarum ut
aiunt ordinem disposita, quam B littera notabo. quarum
utramque prius separatim proponam ad codicum fidem ex-
pressam quam de communi fonte omnique earum et inter se
et cum aliis vetustis lexicis graecis ratione quaerere in-
stituam.

Et A quidem nunc servata est in uno codice eoque no-
bilissimo, qui est inter Coislinianos sive Seguerianos numero
345, saeculi, ut constans de eo est iudicium, decimi. ex quo
tamquam thesauro variae supellectilis grammaticae et rhetori-
cae postquam Montfaucon Bibliothecae coislinianae inde
a f. 457 ‚ ut monstraret libri lautitiam , potissima quaedam de·-

