Praefatio. xxxv

genere ac vitiis eorum simillimi, quales et v multosque
praeterea et unum ex Ambrosianis (v. supra p. XV)
cognovimus. et q, ex P derivatum non multa cum
fide ac cura, aliquanto etiam saepius deprehenderemus
fontem esse lectionis Aldinae, si diligentius ac plenius
haberemus exscriptum. Sancroftianus autem sive Can-
tabrigiensis, quem s vocamus, tot 'olim doctissimorum
hominum laudibus nobilitatus atque a Gaisfordio peni-
tus excussus, praeter eam quae in R extat interpola-
tionem ‚ dupliciter correctus est. nam et multa quae
in R mendosa leguntur ac stupore librarii corrupta,
ille emendata exhibet sed infelici fere ac ridiculo cona-
tu, ut ex R fluxisse hunc conicerem‚ nisi essent tamen
quae ex simillimo potius quam illo ipso exemplo pro-
venisse suaderent: et vero cum pauca quaedam scite
inventa, ut B 170 ἐχόμεναι, Δ 121 πάσας, l 122 σύ, aut
etiam expleta, ut illa B 175 τὸ δὲ εὖρος δυώδεκα πηχέων,
tum longe plura flagitiose depravata. quo ex genere
imum Ἀστυάγει» assidue nec tamen ubique inde ab

Α 46 pro Ἀστυάγεος invectum commemoro ‚ propterea

quod inde a Schaefero idem illud editoribus placuit:
ex additamentis autem Z 119 συνάγουσι ἐν ἀγγείοις τό,
quod omnes usque ab Aldina insedit editiones, atque
eadem manus mutaverat aliqua ad Ο codicis similitu-
dinem, posterior quaedam in ipso s recte et laudabiliter
correxit numeros in ceteris omnibus falsos Γ 95. Δ 85.

Trium igitur quae dixi exemplorum instructus
praesidio cum Aldus Manutius ederet Herodotum
omnium primus ‘ Venetiis in domo Aldi mense Septem—
bri. M.D11', utrum potius pro fundamento habuerit, b
an q, ita ut eius exemplum duorum reliquorum adiu- ·
mento emendaret, difficile est statuere: nam de s non

 

