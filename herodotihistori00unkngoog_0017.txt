Praefatio. χι

species omni paene foeditate mendorum sordiumque
purgata. primus hinc excerptas a Menoto et Geinozio
lectiones adhibuit wesseling, sed turpi describentium
sive errore sive socordia cum duobus aliis Parisinis
longe deterioribus fere confusas. post illos hic illic
inspexit Larcher, contulit autem una cum reliquis Paf-
risinis omnibus in. usum Schweighaeuseri homo graecus
Georgiades Thessalonicensis mediocri pro dignitate
libri fide et assiduitate. ego cum totum retractassem
a. 1862, si qua postea. in dubitationem venerunt, opera
officiosa cum Rudolfi Sonnenburgi tum maxime Caroli
Wescheri factum laetor ut de memoria codicis iam
plane constare videatur. , q

5. R Romanus bibliothecae vaticanae, numero
123, forma octava, bombycinuS‚ foliorum 336, saeculi
XIV, miscellaneus (conf. Emperius ad Dion. Chrysost..
p. 791). insunt haec. Dionis Διογένης ἢ περὶ ἀρετῆς,
eiusdem Διογένης ἢ περὶ τυραννίδος (fol. 1—8)‚ et haec
quidem recentiori manu scripta: deinde (fol. 9—1 1)
sententiae aliquot poeticae ex Anthologia. decerptae:
tum a fol. 12 usque ad finem Herodoti libri, 6 quibus
quintus casu aliquo intercidit. argumenta in mar-
ginibus adscripta ‚ per libros I et II satis multa ac
cum AB fere congruentia, inde a libro III diversa esse
incipiunt atque futilia, mox magis magisque rarescere.
versibus hic illic glossae sive vocum singularum inter-
pretamenta interiecta sunt. primus contuli.

6. d Florentinus Laurentianae plut. LXX 6 foliis
membraneis constat 340 oblongis, neglegenter scriptus
praescriptionem hanc habet: Ἡροδότου ἀλικαρνασέως
ἱστορία ἐν ἐννέα τμήμασιν· ἃ καὶ μοῦσαι καλεῖ (leg. καλεῖ-
ται)· ὧν τὰ ὀνόματα κλειὼ, εὐτέρπη. θάλεια. μελπομένη.

 

